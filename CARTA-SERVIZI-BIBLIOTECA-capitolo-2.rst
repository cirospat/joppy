
.. _h73f13a71157c803514366725637a32:

2. STANDARD DI QUALITA’ E DIRITTO DI RIMBORSO
*********************************************

.. _h556d3a6a484f63c2f7568661d6e5d3a:

2.1 Gli standard di qualità
===========================

Le modalità e i tempi per l’erogazione dei singoli servizi, intesi a regolare lo svolgimento delle attività della biblioteca a vantaggio della sua utenza, costituiscono altrettanti indici di misurazione e valutazione dei risultati conseguibili dalla Biblioteca Civica “V. Joppi” di Udine.

La Biblioteca si impegna progressivamente nel tempo a migliorare la qualità dei propri servizi, sulla base degli indicatori indicati, secondo un livello standard che dovrà essere concordato anche con le altre biblioteche del Sistema bibliotecario dell’hinterland udinese e delle altre biblioteche capoluogo di Provincia, nonché con riferimento agli “standard obiettivo dinamici” elaborati dalla Regione Autonoma Friuli Venezia Giulia in attuazione dell’art. 5, comma 3, lettera b) della L.R. 25/2006: 

#. indice di superficie (0,40 mq. ogni 10 abitanti); 

#. indice di apertura (12 ore settimanali);

#. indice della dotazione di personale (0,50 ogni 2500 abitanti); 

#. indice della dotazione documentaria (2,0 materiali x abitante, dotazione minima 4.000 documenti); 

#. indice di prestito (1.0 prestiti per abitante); 

#. indice di impatto (10% percentuale iscritti attivi sugli abitanti).

La Biblioteca si impegna a inserire mensilmente nel catalogo informatizzato n. 100 record bibliografici di documenti presenti nel catalogo cartaceo, anche attraverso lo spoglio di singoli periodici arretrati.

La Biblioteca si impegna altresì a catalogare per mettere immediatamente a disposizione dei propri lettori, anche attraverso la rete del Sistema bibliotecario urbano, n. 200 libri di recente acquisizione ogni mese.

La Biblioteca si impegna a rendere disponibili a scaffale i documenti rientrati dal prestito entro 12 ore.

Nell’ambito della promozione della lettura,la Biblioteca si impegna a realizzare un ciclo annuale di animazione della lettura per l’utenza più giovane che coinvolga le istituzioni scolastiche della città, e un ciclo di presentazioni di novità editoriali con cadenza settimanale (con eccezione del periodo estivo e natalizio).

Gli utenti della Biblioteca possono di volta in volta verificare se quanto indicato in questa Carta dei Servizi, corrisponde effettivamente a quanto viene offerto dalla Biblioteca.

|

.. _h45357157169415a5f6d5137d754f:

2.2 Diritto al rimborso
=======================

Quando lo standard garantito non viene rispettato, gli utenti del servizio possono presentare reclamo in base alle modalità proposte nel capitolo “Reclami e suggerimenti” e la Biblioteca, una volta analizzato il reclamo, mette a disposizione una forma di indennizzo.

In particolare, nel caso di mancato rispetto delle modalità e dei tempi dei singoli servizi, si prevedono le seguenti forme di rimborso, tra cui i cittadini possono scegliere, anche in base alle disponibilità:
- n. 1 libro edito dalla Biblioteca (per disponibilità titoli, si veda il sito della Biblioteca su \ |LINK1|\  e \ |LINK2|\  , link “Pubblicazioni”);
- bonus per n. 20 fotocopie gratuite;
- fornitura di un servizio integrativo o personalizzato (ad es. reference ad hoc).

.. bottom of content


.. |LINK1| raw:: html

    <a href="www.comune.udine.it">www.comune.udine.it</a>

.. |LINK2| raw:: html

    <a href="www.udinecultura.it">www.udinecultura.it</a>

